---
layout: book-tile
title: Krassen
author: Elle van den Bogaart
year: 2004
isbn: '9789000347728'
image: /assets/img/uploads/kitten-scratches-sofa-looking-innocent_925x.jpg
author_description: >-
  **INFORMATIE OVER DE AUTEUR**


  Elle van den Bogaart is geboren in 1959, in Nuland. Na haar HBO-J-diploma is
  ze gaan werken  als psychologisch assistente in Eindhoven. 


  Elle heeft tot nu toe zes boeken geschreven:


  1. De gele scooter  --> seksueel misbruik

  2. Krassen  --> zelfmoord

  3. Duizend kilometer  --> probleemjongeren

  4. Prooi  --> jongensprostitutie

  5. Vermist  --> vermissing

  6. De val  --> onmogelijke liefde
---
**SAMENVATTING**

Wanneer de moeder van Kars zelfmoord pleegt, zijn Kars en de rest van het gezin er kapot van. Niemand begrijpt waarom zijn moeder een einde aan haar leven heeft gemaakt. Iedereen gaat anders met het verlies om: zijn vader gaat aan de drank, zijn zus sluit iedereen buiten en weigert te praten en hijzelf krast in zijn armen wanneer hij zich alleen voelt of wordt herinnerd aan de pijn. 

In zijn klas leven ze allemaal erg met hem mee. Zo ook Josje: zij nodigt hem uit voor haar verjaardag. Daar ontmoet hij Pien, de zus van Josje. Kars spreekt met Josje af om de volgende dag bij hem thuis huiswerk te maken. 

Wanneer Pien per ongeluk Kars zijn arm raakt, op de plek waar hij zichzelf krast (snijdt), trekt hij zijn arm terug. Pien wil graag weten wat er aan de hand is, maar Kars geeft aan dat er niets is. Piet gelooft hem niet en weet zijn mouw omhoog te trekken. Dan ziet zij de krassen in zijn huid.  Zij geeft niet op en blijft op Kars in praten, dan vertelt hij haar wat hem dwars zit. Pien wil dat Kars met het krassen stopt. Zij spreekt met Kars af dat zij hem gaat helpen met het uitzoeken waarom zijn moeder een einde aan haar leven heeft gemaakt. 

Hij begint zelf met zoeken in huis, hij begint op zijn ouders slaapkamer (op een moment dat zijn vader er niet is). Tijdens het zoeken tussen zijn oude speelgoed, in een kast op de kamer van zijn vader, vindt hij een boekje. Dit boekje blijkt een dagboek van zijn moeder te zijn. Hij begint met lezen, maar begrijpt weinig van de opmerkingen die zijn moeder geschreven heeft. Zo staat er onder andere: ik moest hem achterlaten en weet daarmee dat ik hem nooit meer zal zien. 

Samen met Pien ontdekt hij nog meer dingen over zijn moeder. Zo komt hij erachter dat zijn moeder vroeger een periode in New York is geweest om te babysitten en daar ook verliefd is geworden en een relatie heeft gehad. Hij besluit zijn opa en oma te confronteren met wat hij weet. Zij vertellen hem dat zijn moeder in New York zwanger is geworden en dat zij wilde dat zij abortus liet plegen. Hun dochter wilde dat niet en heeft haar baby een paar weken na de bevalling aan een adoptiehuis afgestaan. Hij komt er ook achter dat de man met wie zijn moeder vroeger een relatie had in New York, nog niet zo heel lang geleden weer in beeld is gekomen. Zijn moeder heeft nog gevoelens voor deze man, maar zij besloot om bij Kars, zijn zus en zijn vader te blijven. 

Na de verklaring van zijn opa en oma beginnen de opmerkingen, in het dagboek, van zijn moeder op zijn plaats te vallen. Ook het theaterstuk waar zijn moeder aan mee werkte (en de hoofdrol in speelde) begreep hij nu. Dit was haar levensverhaal. Kars, zijn vader en zijn zus begrijpen nu dat zijn moeder met haar gevoelens in de knoop zat en niet om kon gaan met haar beslissingen die zij in het verleden gemaakt had.
