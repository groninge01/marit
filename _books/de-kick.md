---
layout: book-tile
title: De Kick
author: Heleen Vreeswijk
year: '2014'
isbn: 978-90-00-34091
image: /assets/img/uploads/pexels-photo-1086113.jpeg
author_description: >-
  **INFORMATIE OVER DE AUTEUR**


  Heleen Vreeswijk had vroeger dyslexie. Ze wilde altijd politieagente of
  schrijfster worden.


  Ze ging werken bij de politie en was betrokken bij bekende onderzoeken zoals: 


  * De ontvoering van Toos van der Valk

  * De ontvoering en moord op Gerrit Jan Heijn

  * De Makro-afpersingszaak

  * De moord op de schrijver Paul Harland


  Ook kwam ze regelmatig in contact met daders en slachtoffers van gedwongen
  prostitutie. Op 1 januari 2011 stopte ze met het politiewerk.


  Haar ervaringen bij de recherche heeft Heleen gebruikt voor verhalen waarin
  misdaden tegen en door jonge volwassenen een grote rol spelen. De boeken zijn
  voor jongeren geschreven en gebaseerd op criminele gedragingen zoals
  ontvoeringen, jeugdbendes, sektes, loverboys, stalkers, drugs en de gevaren
  van chatten. Ze gaf lezingen op scholen over werken bij de politie en de
  onderwerpen van haar boeken.
---
**SAMENVATTING**

De vrienden: Peter, Maurice, Steef, Danny en Frits wonen in een nette buurt. Het ontbreekt hen aan niets: hebben echt alles wat zij willen. Zij vinden hun leven echter saai. Zij bedenken wilde plannen over wraak nemen. Al snel willen zij tot actie over gaan.

Het eerste slachtoffer was de heer Nijsen, hun leraar economie. Hij moest gestraft worden, omdat hij Maurice een aantal keer flink voor schut had gezet in de klas. Na goed nagedacht te hebben besloten de jongens zijn auto in de fik te steken. Er werd een goed doordacht plan bedacht, ieder had zijn eigen taak. Op de bewuste avond liep alles volgens het plan en fikte de auto helemaal af. De volgende dag was de brand groot nieuws: er stond een mooi verhaal op de voorpagina van de plaatselijke krant. Alleen Maurice voelde zich de volgende dag erg schuldig. De rest vond het geweldig: dit smaakte naar meer.

Na een week of twee kwam het volgende plan voor een nieuwe wraakactie: inbreken in de bakkerij. Tijdens de inbraak werd behoorlijke schade gemaakt en spoten ze met spuitbussen verf op de ramen. De volgende dag staat er weer een groot artikel in de krant. Bij Danny thuis hebben ze het erover: door een reactie van hem verdenkt zijn moeder dat hij iets met de inbraak te maken heeft. Zijn vader gelooft daar echter niets van. De jongens komen er weer goed mee weg er wordt verder niemand aangehouden. 

Hierdoor gaan de jongens verder met hun plannen. Steef wil wraak nemen op Bianca. Bij dit plan krijgt iedereen taken. Zij zouden haar aanvallen op de fiets. Tijdens de overval wordt Bianca in elkaar geslagen en met een mes bedreigt. Dit keer is er niets terug te vinden van hun daden in de krant, of Social Media. De jongens maken zich helemaal niet druk, omdat zij denken dat Bianca geen aangifte heeft gedaan. Bianca heeft twee dagen in het ziekenhuis gelegen vanwege haar verwondingen en heeft daardoor pas later aangifte gedaan. 

Langzamerhand bedenken de jongens hun plannen niet meer vanwege wraak, maar omdat zij steeds een kick krijgen. Ze kicken op de spanning die ze krijgen bij het uitvoeren van hun plannen en omdat ze er steeds mee weg komen.

Zo besluiten de jongens een plofkraak te zetten op een pin-automaat. Hiervoor regelt een van de jongens een bom via Sami. Alleen de bom is niet zwaar genoeg, er klinkt een enorme knal. Het gat is alleen niet groot genoeg om ook geld mee te kunnen nemen. Doordat ze gesnapt worden door een man, die de politie heeft gebeld, hebben ze ook niet veel tijd meer. De jongens gaan er snel op de brommer vandoor. Wederom verschijnt er een artikel in de krant en zijn er geen consequenties voor de jongens. 

Na een paar dagen komen ze Sami tegen, de leverancier van de bom. Hij heeft het artikel in de krant gelezen en weet dat de jongens achter de plofkraak moeten zitten. Hij geeft aan dat als hij wist dat het om een pinautomaat ging, hij wel een zwaardere bom geleverd had. 

Een van de vrienden van Sami biedt ze een klus aan: een casino beroven. Hij levert de jongens luchtbuks pistolen. De verdeling van de roof is dan fifty-fifty. De jongens nemen de klus aan. Alleen is de afloop van deze klus anders dan anders......
