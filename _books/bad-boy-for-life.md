---
layout: book-tile
title: Bad boys for life
author: Vrank Post
year: 2008
isbn: '9789022322536'
read-by: Lieke
image: /assets/img/uploads/recent.jpeg
author_description: >-
  Vrank Post is 54 jaar en hij is geboren in Delft. Zijn eerste boek Bad boys
  for life heeft hij geschreven voor zijn zoon. Zijn zoon hield niet van lezen
  maar Bad boys for life had hem gegrepen. Vrank Post heeft in totaal 5 boek
  uitgebracht:


  \- Mijn zwarte ziel


  \- Bad boys for life


  \- Kapot!


  \- Judgement Day


  \- Headshot
---
SAMENVATTING

Het verhaal gaat over twee jongens: Joost en Omar. Joost en Omar leren elkaar kennen in een jeugdgevangenis. Als Joost in de gevangenis komt in verband met voorarrest, zit Omar er al enkele jaren. Omar zijn straf wordt steeds verlengd, omdat hij steeds bij gevechten betrokken raakt met medegevangenen.

Joost zit in voorarrest omdat hij verdacht wordt van seksueel misbruik. Voor zijn eigen veiligheid wordt hem geadviseerd dit niet te vertellen aan zijn medegevangenen. Uiteindelijk besluit hij zijn beste vriend Omar in vertrouwen te nemen. Hij vertelt Omar dat een buurmeisje aangifte tegen hem heeft gedaan. Zij zegt dat Joost aan haar heeft gezeten. Volgens Joost klopt er niets van dat verhaal. Hij zegt dat hij een bal uit het schuurtje pakte en dat hij daarna is gaan voetballen.

Tijdens Joost zijn verblijf in de gevangenis, wordt hij verliefd op een net nieuw meisje: Mirjam. Mirjam vindt Joost ook heel leuk, ze krijgen verkering. Wel houden ze dit geheim omdat het verboden is dat gevangenen met elkaar een relatie hebben.

Vlak voor de hoorzitting van Joost, krijgen Omar en Joost enorme ruzie. Door deze ruzie wordt Omar overgeplaatst naar een andere jeugdgevangenis. Omar is heel boos op Joost en verspreid de roddel dat Joost een pedofiel is.

Door de roddel van Omar, volgt er een zware tijd voor Joost. Hij wordt meerdere keren in elkaar geslagen. Mirjam begint ook aan hem te twijfelen en negeert hem volledig. Joost wordt steeds kwader en gebruikt hij ook steeds meer geweld. Hij raakt dan ook bij meerdere gevechten betrokken. Hierdoor wordt zijn straf ook verlengd.

Met Omar gaat het steeds beter. In de nieuwe gevangenis mag hij één keer per maand naar buiten. Op zo'n dag gaat hij naar een Moskee, hier ontmoet hij een imam. De imam probeert Omar weer op het juiste pad te krijgen. Omar krijgt hierdoor weer vertrouwen in zichzelf en gaat er vol tegenaan.

Op een dag komt Omar in de Moskee, om de imam te bezoeken. Maar de imam was er niet. In de Moskee hoorde Omar dat de imam, een inmiddels goede vriend, het land was uitgezet naar Afghanistan. Al heeft Omar geen contact meer met de imam, hij wil hem opzoeken. Omar gaat werken en verdient niet veel, maar legt alles wat hij kan missen aan de kant voor zijn reis. wanneer Omar genoeg heeft gespaard gaat hij naar Afghanistan. Daar gaat hij op zoek naar imam, na veel moeite weet hij het dorpje van de imam te vinden. De imam is ernstig ziek. Omar besluit om hem naar een dokter te brengen in een dorpje verderop. Omar en de imam reizen apart van elkaar in twee voertuigen. Onderweg overlijdt de Imam omdat de auto wordt geraakt door een granaat.

Via via krijgt Omar onderdak, daar wordt hij verliefd op de dochter van de gastheer. Als de dochter en haar oom op een dag naar een bruiloft gaan, ontsnappen ze aan de dood. Op de bruiloft was een aanslag en zij zijn de enige overlevenden.

Hierdoor besluit Omar terug te gaan naar Nederland. Hij is kwaad en besluit wraak te nemen op de Nederlandse bank, omdat zij de wapenhandel zou ondersteunen. Omar gaat naar de bank en gijzelt al het personeel, en dreigt met een bom als zijn eisen niet ingewilligd worden. Als Omar iedereen heeft vastgebonden komt Joost met een koffiekarretje uit de lift.

Joost herkent Omar direct. Joost probeert tevergeefs op Omar in te praten, maar geeft ook aan dat het hem allemaal niets meer uitmaakt. Hij kan toch niet meer maken van zijn leven. Uiteindelijk weet iemand zich uit de touwen los te wurmen. Joost overmeesterd Omar en de degene die los is gekomen maakt de overige "gevangenen" los. Zodra zij het pand hebben verlaten. Laat Joost de bom afgaan. Joost en Omar sterven.....

We ride together, we die together, bad boys for life.
