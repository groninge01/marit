---
layout: tile
title: Krassen
author: Elle van den Bogaart
year: 2004
isbn: '9789000347728'
image: /assets/img/uploads/500_f_92574329_1dp11krmw49jqikah0vniegnscz7auqs.jpg
---
Kars zijn moeder heeft zelfmoord gepleegd. Zijn hele familie vraagt zich af waarom. Op een dag ontdekt Kars haar dagboek in een kast achter zijn oude speelgoed. Hij leest vreemde dingen en vraagt zich af of hij dit wel mag lezen. Daarna ontdekt hij dat zijn vader weer aan de drank is en zijn zus weigert te met hem te praten. Hijzelf krast in zijn armen. De mensen om hem heen lijken onbereikbaar tot hij Pien ontmoet. Samen met Pien gaat hij op onderzoek uit. Hij wil weten wat het betekent wat er in het dagboek staat. Wanneer hij met zijn vader gaat praten komt hij erachter dat zijn moeder op iemand anders verliefd was geworden, maar dat zij bij hem en zijn zus wou blijven. Samen met Pien gaat hij naar die man en daar komen zij erachter dat zijn moeder de hoofdrol had van een theater voorstelling. Opeens legt Kars de link tussen het dagboek en de voorstelling. Hij gaat naar zijn grootouders om verhaal te halen en daar biechtten zijn grootouders op dat zijn moeder vroeger naar New York is geweest om te babysitten. In New York is zij zwanger geworden. Haar ouders wilden dat zijn moeder het kindje liet weghalen (abortus). Zijn moeder wilde dit niet. Zij heeft het kindje na de bevalling afgestaan aan een weeshuis. Na al die jaren kon zijn moeder hier nog steeds niet mee omgaan. Na het zien van het theaterstuk begrijpt Kars waarom zijn moeder een einde aan haar leven heeft gemaakt. Het theaterstuk vertelt het levensverhaal van zijn moeder. Ook begrijpt hij nu de aantekeningen in het dagboek van zijn moeder.
